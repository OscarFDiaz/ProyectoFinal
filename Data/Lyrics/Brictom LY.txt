Sa senit conectos 
Onda bocca nene 
Rionti onda boca ne 
On barnaunom ponc nit 
Issintor sies eianepian 
Digs ne lisantim ne licia 
Ne rodatim biont 
Utu semnanom sagitiont 
Seuerim lissatim licia 
Tim anandognam acolut 
Utanit andognam da bocca diomine 

Inside se bnanom brictom 
In eainom anuana sanander 

Aia cicena nitianncobueolioat 
Iasuolsonponne 
Antumnos nepon 
Nesliciata neosuode 
Neiauodercos nepon 
Su biiontutu semn 
Anom adsaxs nadoc 
Suet petidsiont sies 
Peti sagitiontias seu 
Erim tertio lissatim 
Is anandogna ictontias 
